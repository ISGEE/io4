---
layout: default
title: Introducere
nav_order: 2
parent: Românesc 🇷🇴
---

# ISGEE - Colectarea bunelor practici

## Introducere în ISGEE

### Care este semnificația ISGEE?

Proiectul denumit „ Educație antreprenorială prin utilizarea jocurilor educaționale” (acronim en. ISGEE) face parte din categoria proiectelor Erasmus+ Parteneriate Strategice. Obiectivul ISGEE este de a promova dezvoltarea spiritului antreprenorial și a competențelor digitale în învățământul superior. Parteneriatul dezvoltat prin intermediul ISGEE asigură realizarea obiectivului asumat prin dezvoltarea unei aplicații – joc educațional, denumită Entrepoli. Entrepoli reprezintă un joc educational în format digital, cu acces liber, structurat modular, cu un conținut dinamic reglabil, dezvoltat într-o manieră care să asigure alinierea cadrului educațional la cerințele specific, individuale ale clasei/cursului. În esență, Entrepoli este un joc de rol (RPG) care curpinde diferite module și implică sarcini relevante pentru educația antreprenorială adaptată pentru mediul digital în mediile de clasă ale instituțiilor de învățământ superior (en. HEI)

### Care sunt partenerii din cadrul ISGEE?

„Consorțiul” ISGEE este constituit de Universitatea din Szeged (partener principal), Univations GmbH, Universitatea de Vest din Timișoara, Expertissa Timișoara, Universitatea Tehnică din Ostrava și STUCOM. Proiectul este finanțat prin programul Erasmus+ al Comisiei Europene, cu scopul de a intensifica colaborarea dintre instituțiile de învățământ din Uniunea Europeană și de a identifica soluții inovatoare la provocările comune din domeniul educației. ISGEE a debutat în luna septembrie 2018 și se va finaliza în luna septembrie 2021.

### Scopul proiectului

The aim of the ISGEE project is:

Scopul proiectului ISGEE constă în:

1. dezvoltarea spiritului antreprenorial și a competențelor digitale printr-un joc educational dezvoltat în format digital, denumit Entrepoli (1), însoțit de
2. un ghid de utilizare,
3. un set de instrumente de predare și, de asemenea
4. un ghid de bune practici privind jocurile educationale dezvoltate pentru educația antreprenorială (4).

ISGEE vine în întâmpinarea recomandării DigiCompEdu, prin promovarea următoarelor activități:

Crearea sau co-crearea de noi resurse educaționale digitale: un joc educațional inovator, dezvoltat în regim digital, cu acces liber (1)

Organizarea conținutului digital și punerea acestuia la dispoziția cursanților și educatorilor: ghidul de utilizare a jocului (2) și setul de instrumente de predare a gamificării (3) pentru lectori/educatori

Identificarea, evaluarea și selectarea resurselor digitale pentru predare și învățare: un set de bune practici pentru implementarea strategiilor educaționale (4)

## Argument

Jocurile educaționale au devenit o metodă din ce în ce mai populară pentru transformarea conținutului educațional într-un format accesibil și distractiv. Cu toate acestea, acest fenomen implică prezumția că jucătorii sunt motivați să învețe pur și simplu pentru că conținutul este găzduit într-un joc. Deși această ipoteză are drept fundament anumite realități ale erei digitale prezente, prezumția nu consideră cadrul general, de ansamblu

Deși interesul pentru jocurile educaționale în instituțiile de învățământ superior a înregistrat o creștere semnificativă, jocurile în sine sunt rareori concepute în corelare cu teorii de învățare bine stabilite, conform propunerilor cercetătorilor pedagogi. În multe cazuri, acest lucru sporește riscul ca jocurile de acest tip să nu-și îndeplinească obiectivele educaționale, în cele din urmă rezultând un grup de jucători care s-au distrat, însă nu au dobândit noi competențe sau cunoștințe.

**Considerăm că un sistem de evaluare cantitativă a jocurilor (educaționale, pentru adulți) va contribui la estomparea dezechilibrului între rezultatele învățării și divertisment.** Evaluând și realizând clasamente ale jocurilor educaționale și având drept fundament bunele practici, sperăm că vom intensifica dezbaterile cu privire la maniera efectivă în care jocurile educaționale sprijină rezultatele învățării în mediul universitar.
